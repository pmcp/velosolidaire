---
title: Diensten à la carte
layout: "1"
elements:
  - type: text
    markdown: >-
      # Diensten à la carte


      Vind je niet wat je zoekt? Of wil je nog een stapje verder gaan? Stel zelf je parcours samen en neem een kijkje tussen het volledige activiteitenaanbod.


      #### Op zoek naar fietsen


      * [Reserveer een van onze Solidaire Velo-fietsvloten](https://www.velosolidaire.brussels/locations/abattoirs.nl) om je eigen met je groep fietsopleidingen of fietsuitstapjes te organiseren.

      * ***Herberg zelf een fietsvloot*** voor je organisatie en stel hem ter beschikking van andere lokale verenigingen.


      #### Fietsen herstellen


      * Organiseer ***een mobiel fietsatelier***: je vereniging heeft enkele Solidaire Velos ontvangen, maar niemand staat in voor het onderhoud? Het team van Les Ateliers de la Rue Voot komt naar jullie organisatie toe en helpt de deelnemers met het uitvoeren van kleine herstellingen: lekke banden, de afstelling van remmen of versnellingen, enz.

      * Willen je deelnemers graag weten waar ze hun Solidaire Velos kunnen onderhouden en herstellen? Het team van Ateliers de la Rue Voot neemt hen mee naar ***een participatief fietsatelier*** bij jou in de buurt!


      ![](/img/atelier-voot.jpg)


      #### Een groep leren fietsen


      Je wil met je groep fietsactiviteiten organiseren, maar je deelnemers kunnen eigenlijk nog niet fietsen? We reiken een leermethode aan die jou in staat stelt anderen aan te leren om op de fiets het evenwicht te houden.


      #### Een groep begeleiden in het verkeer


      * ***Een groep fietsers begeleiden in het verkeer*** laat je best niet aan het toeval over! Wij bieden een opleidingsmodule die theorie en praktijk combineert om je klaar te stomen om een groep fietsers in alle veiligheid door het verkeer te leiden.

        ![](/img/accompagner-une-sortie.jpg)
      * Wil er met je doelpubliek op uittrekken en wil je graag dat Pro Velo je bijstaat om ***ondersteuning te bieden om de groep te begeleiden***? We bespreken dit graag met je en kijken samen hoe we kunnen helpen.

      * ***De keuze van de route*** is een van de belangrijkste voorwaarde voor een leuke en veilige fietsrit. Wil je een fietsuitstapje organiseren met je deelnemers, of iemand wat advies geven over welke route die best kan nemen, maar weet je niet zeker hoe je dit moet aanpakken? Wij kunnen je helpen!

        ![](/img/dsc_1819.jpg)

      #### Fietstochten organiseren


      * ***Bike Experience*** geeft je de kans om de verkeersregels te leren, deel te nemen aan een groepsuitstap in het verkeer, twee weken lang een fiets uit te proberen of individueel begeleid te worden door een coach op drie ritten naar keuze, en dat allemaal gratis! Dit event is een geweldige aanvulling op de opleiding van Solidaire Velo en is een ideale gelegenheid voor jouw publiek om uit hun comfortzone van de vereniging te komen.\
        <https://bikeexperience.brussels/>
      * Op verzoek kan Solidaire Velo ***gegidste fietstochten*** organiseren voor het hele gezin. Je kan kiezen of ze tijdens de week of in het weekend plaatsvinden, of je een bepaald thema wil verkennen (bijvoorbeeld de groene ruimtes in Brussel ontdekken) of begeleid wil worden door een Pro Velo-gids.


      #### Fietsparking vinden


      Hebben je deelnemers ***geen veilige plek*** om hun solidaire velo te stallen? We zoeken samen een oplossing! Heb je in jouw buurt een garage, loods of andere plek gezien die gebruikt kan worden als fietsenstalling? Neem contact met ons op en we kijken of we ze kunnen omvormen tot een fietsenstalling.
---
